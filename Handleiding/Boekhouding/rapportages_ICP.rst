ICP Aangifte
============

Een Intracommunautaire Prestaties (ICP) opgaaf is een formulier dat ondernemers moeten invullen als ze spullen of diensten uitwisselen met bedrijven in de Europese Unie (EU). Het doel is om de belastingdienst te laten weten wat er gebeurt bij handel tussen bedrijven in verschillende EU-landen, vooral als het gaat om het leveren van spullen of diensten.

Op dat formulier schrijf je dingen zoals welke spullen je hebt geleverd (ntracommunautaire leveringen ICL) of welke diensten je hebt verricht (ntracommunautaire diensten ICD). Dat helpt de belastingdienst om te weten waar ze de btw moeten innen. Het is belangrijk omdat het ervoor zorgt dat de regels voor btw op de juiste manier worden toegepast. Dus eigenlijk geeft de ICP-opgaaf een overzicht aan belastingautoriteiten van handel over grenzen heen en helpt ondernemers om hun transacties correct te melden.

Het indienen van zo'n ICP-opgaaf is niet alleen iets wat moet, het helpt ondernemers ook om geen problemen te krijgen met boetes en om de btw-regels goed te volgen. Door dit formulier regelmatig en correct in te vullen, zorgen ondernemers ervoor dat de btw-behandeling van hun transacties binnen de EU op orde is en dat ze zich aan de regels houden.

.. Note::
    Meer informatie over Opgaaf ICP vind je hier op de website van de belastingdienst `Opgaaf ICP <https://www.belastingdienst.nl/wps/wcm/connect/bldcontentnl/belastingdienst/zakelijk/btw/zakendoen_met_het_buitenland/goederen_en_diensten_naar_andere_eu_landen/opgaaf_icp/>`_

ICP aangifte aanmaken
---------------------

Na het indienen van een BTW-aangifte in Curq (is verstuurd), kun je de relevante informatie voor de ICP-opgaaf bekijken op het tabblad ICP Aangifte.

.. image:: Rapportages/rapportages_ICP001.png

Klik op [Bijwerken] om de meest recente gegevens op te halen. Deze gegevens kun je vervolgens overnemen bij het invullen van de ICP-opgaaf bij de belastingdienst. Bevestig de aangifte zodra deze is ingediend bij de belastingdienst.

Bovendien bestaat de mogelijkheid om de ICP-opgaaf af te drukken of te downloaden als een Excel-bestand. Dit kan eenvoudig worden gedaan door te klikken op de [Afdrukken]-knop bovenaan.

