Valuta
====================================================================

In de facturatie/boekhouding module ga naar Configuratie > Instellingen. Hier ziet u de valutasectie. Onder 'Hoofdvaluta' kan de standaardvaluta die uw bedrijf gebruikt worden geselecteerd. Deze wordt standaard ingesteld op basis van uw locatie. Aan de rechterzijde van het scherm staat de optie 'Automatische wisselkoersen'; wanneer deze optie is aangevinkt, wordt eens per dag de standaard wisselkoers overgenomen naar de geactiveerde valuta die u heeft geselecteerd.

.. image:: Valuta/Valuta001.png

Wanneer de valuta is ingesteld, moet de provider worden geselecteerd van waaruit de wisselkoers wordt opgehaald. Ga naar 'Configuratie' en vervolgens naar 'Wisselkoersaanbieders'. Selecteer 'Nieuw'. In dit menu kan een wisselkoersaanbieder worden gekozen, zoals de Europese Centrale Bank, en de interval van de updates voor de wisselkoers kan worden ingesteld; standaard is dit eens per dag. Onderaan kan worden ingesteld welke valuta moet worden bijgewerkt door de provider. Maak dit je standaardvaluta.

.. image:: Valuta/Valuta004.png

Door op de 'Valuta'-knop onder de 'Hoofdvaluta'-knop te drukken, komt u op de valutapagina. U kunt hier ook komen via Configuratie > Valuta (onder het kopje Boekhouden). Op de valutapagina staan alle beschikbare valuta. U zult zien dat de standaardvaluta al op actief staat en onder 'Huidige wisselkoers' op 1,00000 staat weergegeven. Dit is de valuta waar de wisselkoers van andere valuta op wordt berekend. Om andere valuta te gebruiken, moeten deze op actief worden gezet aan de rechterkant van het scherm. Wanneer de automatische wisselkoers is aangezet, wordt de koers automatisch berekend; als dit niet het geval is, moet deze handmatig worden ingevoerd. Dit kan door op de valuta te klikken.

.. image:: Valuta/Valuta002.png

Wanneer een valuta is geselecteerd, komt u op de pagina van deze valuta. Hier ziet u de valutacode, de naam, of deze actief is, de eenheid (denk hierbij aan euro) en de subeenheid (denk hierbij aan centen). Hieronder ziet u de wisselkoers met de datum van wanneer deze geüpdatet is, de eenheid per de standaardvaluta (zoals aantal dollars per euro) en de standaardvaluta per unit (zoals euro per dollar). Onderaan de pagina staat de knop 'Regel toevoegen'; hier kan de wisselkoers handmatig geüpdatet worden. Wanneer dit wordt geselecteerd, wordt de huidige datum gebruikt en de meest recente wisselkoers overgenomen, en kan deze handmatig worden aangepast.

.. image:: Valuta/Valuta003.png
